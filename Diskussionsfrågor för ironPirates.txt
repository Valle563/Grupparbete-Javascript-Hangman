Diskussionsfrågor för överenskommelse
Vilka dagar ska vi ses?
Mellan vilka tider jobbar vi?
Var träffas vi? Exempel: i skolan, online, på caféer m.m.
Vilka kommunikationskanaler ska vi ha? Exempel: Slack, Discord, e-post...
Vad förväntas av varje gruppmedlem gällande kommunikation?


Exempel på överenskommelse
Detta ska ses som ett exempel på vad man kan ta med. Ni behöver själva ta ställning till vad som passar för er grupp, så att alla kan skriva under på det. Fråga gärna läraren om något är oklart.

Vilka dagar ska vi ses? | Mellan vilka tider? | Var träffas vi?

Vi jobbar måndag till fredag och är lediga lördag+söndag. Tisdagar är vi i skolan, torsdagar hemma hos Nisse, andra dagar hemifrån. Måndag till fredag börjar vi med gemensamt möte (daily standup) kl 9:00 eller direkt efter genomgång, om vi har lektion. Om man har förhinder att jobba en dag ska detta meddelas i god tid, helst dagen innan. Vi är inloggade på Discord i vår kanal mellan 9-14 med kamera på.

Vilka kommunikationskanaler? | Vad förväntas av varje gruppmedlem?

Vi använder Discord för all kommunikation. Mellan 9-15 på dagar som vi arbetar ska man svara på direktmeddelanden och meddelanden i gruppens chat-kanal inom 75 minuter. Utanför arbetstid förväntas man svara tidigt nästa arbetsdag.

Om man kör fast med ett problem förväntar vi oss att man frågar de andra i gruppen. Vi hjälper varandra och parprogrammerar för att lösa problem snabbare och bättre.

Medlem som bryter mot reglerna ovan förväntas köpa fika till gruppen!